---
title: "Definice pojmů a tarifů"
date: 2023-05-01T18:17:48+02:00
draft: false
---
Poskytování služeb elektronických komunikací společnosti 4JT s.r.o.

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

**4JT s.r.o.** 

**Valašská Bystřice 765**

**756 27 Valašská Bystřice** 

**Tel.: +420 775 273 747** 

**E-mail:[info@4jt.eu]**

Dále jen „Poskytovatel“ \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

**Definice pojmů a tarifů pro služby poskytované v síti Poskytovatele** 

**Maximální rychlost :** 

Je rychlost stahování, nebo odesílání dat, která může být uživateli za ideálních podmínek dostupná nad rámec smluvních povinností poskytovatele vůči uživateli. 

Například: při nízkém vytížení fyzické vrstvy aktivních prvků v síti, mimo špičku atd. 

**Inzerovaná rychlost** 

Je rychlost stahování, nebo odesílání dat, jakou poskytovatel služby přístupu k síti internet uvádí ve své obchodní komunikaci, v souvislosti s propagací nabídek služby přístupu k síti internet, a jakou označuje službu přístupu k síti internet při uzavírání smluvního vztahu s koncovým uživatelem. Hodnota inzerované rychlosti není větší než maximální rychlost 

**Běžně dostupná rychlost** 

Je rychlost stahování, nebo odesílání dat, kterou má uživatel dostupnou po 95% času plynoucího dne. Běžně dostupná rychlost jako taková nesmí klesnout pod 60 % rychlosti inzerované. 

**Minimální rychlost** 

Je minimální rychlost stahování, nebo odesílání dat, kterou poskytovatel uživateli garantuje. Minimální rychlost musí odpovídat alespoň 30 % hodnoty rychlosti inzerované. 

Výjimku tvoří zásah vyšší moci (nepředvídatelná, nepřekonatelná a neovlivnitelná překážka, znemožňující plnit své závazky vůči uživateli) 

Kabelový Internet (metalické a optické vedení) 
| Název tarifu | Internet optikou |
| --------  | -------- | 
| Přístupová technologie | optické připojení |
| Rychlost stahování (Mbps) | 100 |
| Rychlost odesílání (Mbps) | 100 |
| Minimální (Mbps) | 20 |
| Běžně dostupná (Mbps) | 40 |
| Inzerovaná Maximální (Mbps) | 100 |

Bezdrátový Internet

| Název tarifu | Internet vzduchem|
| --------  | -------- | 
| Přístupová technologie | radiové připojení |
| Rychlost stahování (Mbps) | 50 |
| Rychlost odesílání (Mbps) | 20 |
| Minimální (Mbps) | 15 |
| Běžně dostupná (Mbps) | 30 |
| Inzerovaná Maximální (Mbps) | 50 |

Za velkou trvající odchylku od běžně dostupné rychlosti se považuje taková odchylka, která vytváří souvislý pokles výkonu služby přístupu k internetu pod definovanou v intervalu delším než 70 minut.  

Za velkou opakující se odchylku od běžně dostupné rychlosti se považuje taková odchylka, při které dojde alespoň ke třem poklesům skutečně dosahované rychlosti v intervalu delším nebo rovno 3,5 minutám v časovém úseku 90 minut.  

Velká trvající odchylka a velká opakující se odchylka mohou mít vliv na kvalitu poskytované služby a dávat v případech, definovaných Všeobecnými obchodními podmínkami, právo na reklamaci poskytované služby.  

Pokles skutečně dosahované rychlosti pod úroveň minimální rychlosti je považovaný za výpadek služby a v případech, definovaných Všeobecnými obchodními podmínkami, může dávat právo na reklamaci poskytované služby. 

Poskytovatel může v souladu s Všeobecnými obchodními podmínkami v síti uplatňovat opatření řízení provozu, což může ovlivnit skutečně dosahovanou rychlost. Rychlost nebo dostupnost služby mohou dále ovlivnit i nutné zásahy do infrastruktury, jako jsou nutné opravy a úpravy sítě, zásahy vyšší moci, zásahy státní moci a zásahy a poruchy na straně dodavatelů, zejména dodavatelů elektrické energie.  

Na skutečně dosahovanou rychlost při měření rychlosti připojení i běžném používání služby přístupu k síti internet mohou mít vliv další běžící služby typu Youtube, Netflix, HBO, dále běžící aktualizace operačních systémů nebo aplikací, poslech hudby na pozadí a další služby, které běží mimo internetový prohlížeč, nebo na dalších zařízení připojených k internetu a nemusí být na první pohled jejich činnost zjevná.

Výše uvedené rychlosti se měří na bodu předání služby koncovému uživateli. V případě stahování a odesílání dat jsou výše uvedené definice rychlostí platné pro každý směr samostatně. Při kontrole, zda nedochází k porušování smluvních podmínek, bude Úřad provádět měření na transportní vrstvě a bude postupovat dle svého metodického postupu „Měření rychlosti připojení k internetu se provádí v souladu s všeobecným oprávněním ČTÚ VO-S/1/08.2020-9 podle aktuálně platné metodiky. Měření datových parametrů sítí pomocí TCP protokolu (Metodický postup)“, který je zveřejněn na stránkách Úřadu.